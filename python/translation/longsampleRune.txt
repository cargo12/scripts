1-21
hwæt, we gar-dena in geardagum, 
þeodcyninga þrym gefrunon, 
hu ða æþelingas ellen fremedon! 
oft scyld scefing sceaþena þreatum, 
monegum mægþum meodosetla ofteah, 
egsode eorlas, syððanærest wearð
feasceaft funden; he þæs frofre gebad,
weox under wolcnum weorðmyndum þah,
oð þæt him æghwylc ymbsittendra
ofer hronrade hyran scolde, 
gomban gyldan; þæt wæs god cyning! 
ðæm eafera wæs æfter cenned 
geong in geardum, þone god sende 
folce to frofre; fyrenðearfe ongeat, 
þe hie ær drugon aldorlease 
lange hwile; him þæs liffrea, 
wuldres wealdend woroldare forgeaf, 
beowulf wæs breme --- blæd wide sprang--- 
scyldes eafera scedelandum in. 
swa sceal geong guma gode gewyrcean, 
fromum feohgiftumon fæder bearme,

22-46 
þæt hine on ylde eft gewunigen 
wilgesiþas, þonne wig cume, 
leode gelæsten; lofdædum sceal
in mægþa gehwære man geþeon. 
him ða scyld gewat to gescæphwile
felahror feran on frean wære; 
hi hyne þa ætbæron to brimes faroðe, 
swæse gesiþas, swa he selfa bæd, 
þendenwordum weold wine scyldinga--- 
leof landfruma lange ahte. 
þær æt hyðe stod hringedstefna 
isig ond utfus, æþelingesfær; 
aledon þa leofne þeoden, 
beaga bryttan on bearm scipes,
mærne be mæste. þær wæs madma fela
of feorwegum frætwa gelæded; 
ne hyrde ic cymlicor ceol gegyrwan 
hildewæpnum ond heaðowædum, 
billum ond byrnum;him on bearme læg 
madma mænigo, þa him mid scoldon 
on flodes æht feor gewitan. 
nalæs hi hine læssan lacum teodan, 
þeodgestreonum, þon þa dydon, 
þe hine æt frumsceafte forð onsendon 
ænne ofer yðe umborwesende. 

47-68
þa gyt hie him asetton segen gyldenne 
heah ofer heafod, leton holm beran,
geafon on garsecg; him wæs geomor sefa,
murnende mod. men ne cunnon 
secgan to soðe, selerædende, 
hæleð under heofenum, hwa þæm hlæste onfeng.
i ða wæs on burgum beowulf scyldinga, 
leof leodcyning longe þrage 
folcum gefræge --- fæder ellor hwearf, 
aldor of earde--- , oþ þæt him eft onwoc 
heah healfdene; heold þenden lifde 
gamol ond guðreouw glæde scyldingas. 
ðæm feower bearn forðgerimed 
in worold wocun, weoroda ræswan, 
heorogar ond hroðgar ond halga til, 
hyrde ic þæt . . . . . . wæs onelan cwen, 
heaðo-scilfingas healsgebedda. 
þa wæs hroðgare heresped gyfen, 
wiges weorðmynd, þæt him his winemgas 
georne hyrdon, oðð þæt seo geogoð geweox, 
magodriht micel. him on mod bearn, 
þæt healreced hatan wolde, 

69-91
medoærn micel men gewyrcean 
þonne yldo bearn æfre gefrunon,
ond þær on innan eall gedælan 
geongum ond ealdum, swylc him god sealde 
buton folcscare ond feorum gumena.
ða ic wide gefrægn weorc gebannan 
manigre mægþe geond þisne middangeard, 
folcstede frætwan. him on fyrste gelomp, 
ædre mid yldum, þæt hit wearð ealgearo, 
healærna mæst; scop him heort naman 
se þe his wordes geweald wide hæfde. 
he beot ne aleh, beagas dælde, 
sinc æt symle. sele hlifade, 
heah ond horngeap; heaðowylma bad, 
laðan liges; ne wæs hit lenge þa gen,
þæt se ecghete aþumsweorum, 
æfter wælniðe wæcnan scolde. 
ða se ellengæst earfoðlice 
þrage geþolode, se þe in þystrum bad, 
þæt he dogora gehwam dream gehyrde 
hludne in healle; þær wæs hearpan sweg, 
swutol sang scopes. sægde se þe cuþe
frumsceaft fira feorran reccan,

92-113
cwæð þæt se ælmihtiga eorðan worhte,
wlitebeorhtne wang, swa wæter bebugeð, 
gesette sigehreþig sunnan ond monan 
leoman to leohte landbuendum, 
ond gefrætwade foldan sceatas
leomum ond leafum, lif eac gesceop 
rynna gehwylcum þara ðe cwice hwyrfaþ.---
swa þa drihtguman dreamum lifdon, 
eadiglice, oð ðæt an ongan 
fyrene fremman feond on helle; 
wæs se grimma gæst grendel haten, 
mære mearcstapa, se þe moras heold, 
fen ond fæsten; fifelcynnes eard 
wonsæli wer weardode hwile,
siþðan him scyppend forscrifen hæfde
in caines cynne--- þone cwealm gewræc
ece drihten, þæs þe he abel slog; 
ne gefeah he þære fæhðe, ac hehine feor forwræc, 
metod for þy mane mancynne fram. 
þanon untydras ealle on wocon,
eotenas ond ylfe ond orcneas, 
swylce gigantas, þa wið gode wunnon 

114-134
lange þrage; he him ðæs lean forgeald.
ii gewat ða neosian, syþðan niht becom,
hean huses, hu hit hring-dene 
æfter beorþege gebun hæfdon. 
fand þa ðær inne æþelinga gedriht 
swefan æfter symble; sorge ne cuðon, 
wonsceaft wera. wiht unhælo, 
grim ond grædig, gearo sona wæs, 
reoc ond reþe, ond on ræste genam 
þritig þegna; þanon eft gewat 
huðe hremig to ham faran, 
mid þære wælfylle wica neosan. 
ða wæs on uhtan mid ærdæge
grendles guðcræft gumum undyrne;
þa wæs æfter wiste wop up ahafen, 
micel morgensweg. mære þeoden, 
æþeling ærgod, unbliðe sæt, 
þolode ðryðswyð þegnsorge dreah, 
syðþan hie þæs laðan last sceawedon, 
wergan gastes; wæs þæt gewin to strang, 
lað ond longsum! næs hit lengra fyrst, 

135-158
ac ymb ane niht eft gefremede
morðbeala mare, ond no mearn fore,
fæhðe ond fyrene; wæs to fæst on þam. 
þa wæs eaðfynde þe him elles hwær 
gerumlicor ræste sohte, 
bed æfter burum, ða him gebeacnod wæs, 
gesægd soðlice sweotolan tacne 
healðegnes hete; heold hyne syðþan 
fyr ond fæstor se þæm feonde ætwand. 
swa rixode ond wið rihte wan,
ana wið eallum, oð þæt idel stod 
husa selest. wæs seo hwil micel; 
twelf wintra tid torn geþolode 
wine scyldinga, weana gehwelcne,
sidra sorga; forðam secgum wearð 
ylda bearnum, undyrne cuð 
gyddum geomore, þætte grendel wan 
hwile wið hroþgar, heteniðas wæg, 
fyrene ond fæhðefela missera, 
singale sæce; sibbe ne wolde 
wið manna hwone mægenes deniga, 
feorhbealo feorran, fea þingian, 
ne þær nænig witena wenan þorfte 
beorhtre bote to banan folmum;

159-181
ac se æglæca ehtende wæs, 
deorc deaþscua, duguþe ond geogoþe, 
seomade ond syrede; sinnihte heold 
mistige moras; men ne cunnon, 
hwyder helrunan hwyrftum scriþað. 
swa fela fyrena feond mancynnes, 
atol angengea, oft gefremede,
herdra hynða; heorot eardode, 
sincfage sel sweartum nihtum;--- 
no he þone gifstol gretan moste, 
maþðum for metode, ne his myne wisse.--- 
þæt wæs wræc micel wine scyldinga, 
modes brecða. monig oft gesæt 
rice to rune; ræd eahtedon, 
hwæt swiðferhðum selest wære
wið færgyrum to gefremmanne. 
hwilum hie geheton æt hærgtrafum 
wigweorþunga, wordum bædon, 
þæt him gastbona geoce gefremede 
wið þeodþreaum. swylc wæs þeaw hyra, 
hæþenra hyht; helle gemundon 
in modsefan, metod hie ne cuþon,
dæda demend, ne wiston hie drihten god,

182-203
ne hie huru heofena helm herian ne cuþon, 
wuldres waldend. wa bið þæm ðe sceal 
þurh sliðne nið sawle bescufan
in fyres fæþm, frofre ne wenan, 
wihte gewendan! wel bið þæm þe mot 
æfter deaðdæge drihten secean 
ond to fæder fæþmum freoðo wilnian!
iii swa ða mælceare maga healfdenes 
singala seað; ne mihte snotor hæleð 
wean onwendan; wæs þæt gewin to swyð, 
laþ ond longsum, þe on ða leode becom, 
nydwracu niþgrim, nihtbealwa mæst. 
þæt fram ham gefrægn higelaces þegn, 
god mid geatum, grendles dæda;
se wæs moncynnes mægenes strengest 
on þæm dæge þysses lifes, 
æþele ond eacen. het him yðlidan 
godne gegyrwan; cwæð, he guðcyning 
ofer swanrade secean wolde, 
mærne þeoden, þa him wæs manna þearf. 
ðone siðfæt him snotere ceorlas 
lythwon logon, þeah he him leof wære; 

204-228
hwetton higerofne, hæl sceawedon. 
hæfde se goda geata leoda
cempan gecorone þara þe he cenoste
findan mihte; fiftyna sum 
sundwudu sohte, secg wisade, 
lagucræftig mon landgemyrcu. 
fyrst forð gewat; flota wæs on yðum,
bat under beorge. beornas gearwe 
on stefn stigon,--- streamas wundon, 
sund wið sande; secgas bæron 
on bearm nacanbeorhte frætwe, 
guðsearo geatolic; guman ut scufon, 
weras on wilsið, wudu bundenne. 
gewat þa ofer wægholm winde gefysed 
flota famiheals fugle gelicost, 
oð þæt ymb antid oþres dogores 
wundenstefna gewaden hæfde,
þæt ða liðende land ge sawon, 
brimclifu blican, beorgas steape, 
side sænæssas; þa wæssund liden, 
eoletes æt ende. þanon up hraðe 
wedera leode on wang stigon, 
sæwudu sældon,--- syrcan hyrsedon, 
guðgewædo; gode þancedon 
þæs þe him yþlade eaðe wurdon.
1-21
ᚻᚹᚫᛏ,·ᚹᛖ·ᚷᚪᚱ-ᛞᛖᚾᚪ·ᛁᚾ·ᚷᛠᚱᛞᚪᚷᚢᛗ,·
ᚦᛇᛞᚳᚣᚾᛁᚾᚷᚪ·ᚦᚱᚣᛗ·ᚷᛖᚠᚱᚢᚾᚩᚾ,·
ᚻᚢ·ᚦᚪ·ᚫᚦᛖᛚᛁᚾᚷᚪᛋ·ᛖᛚᛚᛖᚾ·ᚠᚱᛖᛗᛖᛞᚩᚾ!·
ᚩᚠᛏ·ᛋᚳᚣᛚᛞ·ᛋᚳᛖᚠᛁᚾᚷ·ᛋᚳᛠᚦᛖᚾᚪ·ᚦᚱᛠᛏᚢᛗ,·
ᛗᚩᚾᛖᚷᚢᛗ·ᛗᚫᚷᚦᚢᛗ·ᛗᛇᛞᚩᛋᛖᛏᛚᚪ·ᚩᚠᛏᛠᚻ,·
ᛖᚷᛋᚩᛞᛖ·ᛇᚱᛚᚪᛋ,·ᛋᚣᚦᚦᚪᚾᚫᚱᛖᛋᛏ·ᚹᛠᚱᚦ
ᚠᛠᛋᚳᛠᚠᛏ·ᚠᚢᚾᛞᛖᚾ;·ᚻᛖ·ᚦᚫᛋ·ᚠᚱᚩᚠᚱᛖ·ᚷᛖᛒᚪᛞ,
ᚹᛇᛉ·ᚢᚾᛞᛖᚱ·ᚹᚩᛚᚳᚾᚢᛗ·ᚹᛇᚱᚦᛗᚣᚾᛞᚢᛗ·ᚦᚪᚻ,
ᚩᚦ·ᚦᚫᛏ·ᚻᛁᛗ·ᚫᚷᚻᚹᚣᛚᚳ·ᚣᛗᛒᛋᛁᛏᛏᛖᚾᛞᚱᚪ
ᚩᚠᛖᚱ·ᚻᚱᚩᚾᚱᚪᛞᛖ·ᚻᚣᚱᚪᚾ·ᛋᚳᚩᛚᛞᛖ,·
ᚷᚩᛗᛒᚪᚾ·ᚷᚣᛚᛞᚪᚾ;·ᚦᚫᛏ·ᚹᚫᛋ·ᚷᚩᛞ·ᚳᚣᚾᛁᚾᚷ!·
ᚦᚫᛗ·ᛠᚠᛖᚱᚪ·ᚹᚫᛋ·ᚫᚠᛏᛖᚱ·ᚳᛖᚾᚾᛖᛞ·
ᚷᛇᚾᚷ·ᛁᚾ·ᚷᛠᚱᛞᚢᛗ,·ᚦᚩᚾᛖ·ᚷᚩᛞ·ᛋᛖᚾᛞᛖ·
ᚠᚩᛚᚳᛖ·ᛏᚩ·ᚠᚱᚩᚠᚱᛖ;·ᚠᚣᚱᛖᚾᚦᛠᚱᚠᛖ·ᚩᚾᚷᛠᛏ,·
ᚦᛖ·ᚻᛁᛖ·ᚫᚱ·ᛞᚱᚢᚷᚩᚾ·ᚪᛚᛞᚩᚱᛚᛠᛋᛖ·
ᛚᚪᚾᚷᛖ·ᚻᚹᛁᛚᛖ;·ᚻᛁᛗ·ᚦᚫᛋ·ᛚᛁᚠᚠᚱᛠ,·
ᚹᚢᛚᛞᚱᛖᛋ·ᚹᛠᛚᛞᛖᚾᛞ·ᚹᚩᚱᚩᛚᛞᚪᚱᛖ·ᚠᚩᚱᚷᛠᚠ,·
ᛒᛇᚹᚢᛚᚠ·ᚹᚫᛋ·ᛒᚱᛖᛗᛖ·---·ᛒᛚᚫᛞ·ᚹᛁᛞᛖ·ᛋᛈᚱᚪᚾᚷ---·
ᛋᚳᚣᛚᛞᛖᛋ·ᛠᚠᛖᚱᚪ·ᛋᚳᛖᛞᛖᛚᚪᚾᛞᚢᛗ·ᛁᚾ.·
ᛋᚹᚪ·ᛋᚳᛠᛚ·ᚷᛇᚾᚷ·ᚷᚢᛗᚪ·ᚷᚩᛞᛖ·ᚷᛖᚹᚣᚱᚳᛠᚾ,·
ᚠᚱᚩᛗᚢᛗ·ᚠᛇᚻᚷᛁᚠᛏᚢᛗᚩᚾ·ᚠᚫᛞᛖᚱ·ᛒᛠᚱᛗᛖ,

22-46·
ᚦᚫᛏ·ᚻᛁᚾᛖ·ᚩᚾ·ᚣᛚᛞᛖ·ᛖᚠᛏ·ᚷᛖᚹᚢᚾᛁᚷᛖᚾ·
ᚹᛁᛚᚷᛖᛋᛁᚦᚪᛋ,·ᚦᚩᚾᚾᛖ·ᚹᛁᚷ·ᚳᚢᛗᛖ,·
ᛚᛇᛞᛖ·ᚷᛖᛚᚫᛋᛏᛖᚾ;·ᛚᚩᚠᛞᚫᛞᚢᛗ·ᛋᚳᛠᛚ
ᛁᚾ·ᛗᚫᚷᚦᚪ·ᚷᛖᚻᚹᚫᚱᛖ·ᛗᚪᚾ·ᚷᛖᚦᛇᚾ.·
ᚻᛁᛗ·ᚦᚪ·ᛋᚳᚣᛚᛞ·ᚷᛖᚹᚪᛏ·ᛏᚩ·ᚷᛖᛋᚳᚫᛈᚻᚹᛁᛚᛖ
ᚠᛖᛚᚪᚻᚱᚩᚱ·ᚠᛖᚱᚪᚾ·ᚩᚾ·ᚠᚱᛠᚾ·ᚹᚫᚱᛖ;·
ᚻᛁ·ᚻᚣᚾᛖ·ᚦᚪ·ᚫᛏᛒᚫᚱᚩᚾ·ᛏᚩ·ᛒᚱᛁᛗᛖᛋ·ᚠᚪᚱᚩᚦᛖ,·
ᛋᚹᚫᛋᛖ·ᚷᛖᛋᛁᚦᚪᛋ,·ᛋᚹᚪ·ᚻᛖ·ᛋᛖᛚᚠᚪ·ᛒᚫᛞ,·
ᚦᛖᚾᛞᛖᚾᚹᚩᚱᛞᚢᛗ·ᚹᛇᛚᛞ·ᚹᛁᚾᛖ·ᛋᚳᚣᛚᛞᛁᚾᚷᚪ---·
ᛚᛇᚠ·ᛚᚪᚾᛞᚠᚱᚢᛗᚪ·ᛚᚪᚾᚷᛖ·ᚪᚻᛏᛖ.·
ᚦᚫᚱ·ᚫᛏ·ᚻᚣᚦᛖ·ᛋᛏᚩᛞ·ᚻᚱᛁᚾᚷᛖᛞᛋᛏᛖᚠᚾᚪ·
ᛁᛋᛁᚷ·ᚩᚾᛞ·ᚢᛏᚠᚢᛋ,·ᚫᚦᛖᛚᛁᚾᚷᛖᛋᚠᚫᚱ;·
ᚪᛚᛖᛞᚩᚾ·ᚦᚪ·ᛚᛇᚠᚾᛖ·ᚦᛇᛞᛖᚾ,·
ᛒᛠᚷᚪ·ᛒᚱᚣᛏᛏᚪᚾ·ᚩᚾ·ᛒᛠᚱᛗ·ᛋᚳᛁᛈᛖᛋ,
ᛗᚫᚱᚾᛖ·ᛒᛖ·ᛗᚫᛋᛏᛖ.·ᚦᚫᚱ·ᚹᚫᛋ·ᛗᚪᛞᛗᚪ·ᚠᛖᛚᚪ
ᚩᚠ·ᚠᛇᚱᚹᛖᚷᚢᛗ·ᚠᚱᚫᛏᚹᚪ·ᚷᛖᛚᚫᛞᛖᛞ;·
ᚾᛖ·ᚻᚣᚱᛞᛖ·ᛁᚳ·ᚳᚣᛗᛚᛁᚳᚩᚱ·ᚳᛇᛚ·ᚷᛖᚷᚣᚱᚹᚪᚾ·
ᚻᛁᛚᛞᛖᚹᚫᛈᚾᚢᛗ·ᚩᚾᛞ·ᚻᛠᚦᚩᚹᚫᛞᚢᛗ,·
ᛒᛁᛚᛚᚢᛗ·ᚩᚾᛞ·ᛒᚣᚱᚾᚢᛗ;ᚻᛁᛗ·ᚩᚾ·ᛒᛠᚱᛗᛖ·ᛚᚫᚷ·
ᛗᚪᛞᛗᚪ·ᛗᚫᚾᛁᚷᚩ,·ᚦᚪ·ᚻᛁᛗ·ᛗᛁᛞ·ᛋᚳᚩᛚᛞᚩᚾ·
ᚩᚾ·ᚠᛚᚩᛞᛖᛋ·ᚫᚻᛏ·ᚠᛇᚱ·ᚷᛖᚹᛁᛏᚪᚾ.·
ᚾᚪᛚᚫᛋ·ᚻᛁ·ᚻᛁᚾᛖ·ᛚᚫᛋᛋᚪᚾ·ᛚᚪᚳᚢᛗ·ᛏᛇᛞᚪᚾ,·
ᚦᛇᛞᚷᛖᛋᛏᚱᛇᚾᚢᛗ,·ᚦᚩᚾ·ᚦᚪ·ᛞᚣᛞᚩᚾ,·
ᚦᛖ·ᚻᛁᚾᛖ·ᚫᛏ·ᚠᚱᚢᛗᛋᚳᛠᚠᛏᛖ·ᚠᚩᚱᚦ·ᚩᚾᛋᛖᚾᛞᚩᚾ·
ᚫᚾᚾᛖ·ᚩᚠᛖᚱ·ᚣᚦᛖ·ᚢᛗᛒᚩᚱᚹᛖᛋᛖᚾᛞᛖ.·

47-68
ᚦᚪ·ᚷᚣᛏ·ᚻᛁᛖ·ᚻᛁᛗ·ᚪᛋᛖᛏᛏᚩᚾ·ᛋᛖᚷᛖᚾ·ᚷᚣᛚᛞᛖᚾᚾᛖ·
ᚻᛠᚻ·ᚩᚠᛖᚱ·ᚻᛠᚠᚩᛞ,·ᛚᛖᛏᚩᚾ·ᚻᚩᛚᛗ·ᛒᛖᚱᚪᚾ,
ᚷᛠᚠᚩᚾ·ᚩᚾ·ᚷᚪᚱᛋᛖᚳᚷ;·ᚻᛁᛗ·ᚹᚫᛋ·ᚷᛇᛗᚩᚱ·ᛋᛖᚠᚪ,
ᛗᚢᚱᚾᛖᚾᛞᛖ·ᛗᚩᛞ.·ᛗᛖᚾ·ᚾᛖ·ᚳᚢᚾᚾᚩᚾ·
ᛋᛖᚳᚷᚪᚾ·ᛏᚩ·ᛋᚩᚦᛖ,·ᛋᛖᛚᛖᚱᚫᛞᛖᚾᛞᛖ,·
ᚻᚫᛚᛖᚦ·ᚢᚾᛞᛖᚱ·ᚻᛇᚠᛖᚾᚢᛗ,·ᚻᚹᚪ·ᚦᚫᛗ·ᚻᛚᚫᛋᛏᛖ·ᚩᚾᚠᛖᚾᚷ.
ᛁ·ᚦᚪ·ᚹᚫᛋ·ᚩᚾ·ᛒᚢᚱᚷᚢᛗ·ᛒᛇᚹᚢᛚᚠ·ᛋᚳᚣᛚᛞᛁᚾᚷᚪ,·
ᛚᛇᚠ·ᛚᛇᛞᚳᚣᚾᛁᚾᚷ·ᛚᚩᚾᚷᛖ·ᚦᚱᚪᚷᛖ·
ᚠᚩᛚᚳᚢᛗ·ᚷᛖᚠᚱᚫᚷᛖ·---·ᚠᚫᛞᛖᚱ·ᛖᛚᛚᚩᚱ·ᚻᚹᛠᚱᚠ,·
ᚪᛚᛞᚩᚱ·ᚩᚠ·ᛠᚱᛞᛖ---·,·ᚩᚦ·ᚦᚫᛏ·ᚻᛁᛗ·ᛖᚠᛏ·ᚩᚾᚹᚩᚳ·
ᚻᛠᚻ·ᚻᛠᛚᚠᛞᛖᚾᛖ;·ᚻᛇᛚᛞ·ᚦᛖᚾᛞᛖᚾ·ᛚᛁᚠᛞᛖ·
ᚷᚪᛗᚩᛚ·ᚩᚾᛞ·ᚷᚢᚦᚱᛇᚢᚹ·ᚷᛚᚫᛞᛖ·ᛋᚳᚣᛚᛞᛁᚾᚷᚪᛋ.·
ᚦᚫᛗ·ᚠᛇᚹᛖᚱ·ᛒᛠᚱᚾ·ᚠᚩᚱᚦᚷᛖᚱᛁᛗᛖᛞ·
ᛁᚾ·ᚹᚩᚱᚩᛚᛞ·ᚹᚩᚳᚢᚾ,·ᚹᛇᚱᚩᛞᚪ·ᚱᚫᛋᚹᚪᚾ,·
ᚻᛇᚱᚩᚷᚪᚱ·ᚩᚾᛞ·ᚻᚱᚩᚦᚷᚪᚱ·ᚩᚾᛞ·ᚻᚪᛚᚷᚪ·ᛏᛁᛚ,·
ᚻᚣᚱᛞᛖ·ᛁᚳ·ᚦᚫᛏ·.·.·.·.·.·.·ᚹᚫᛋ·ᚩᚾᛖᛚᚪᚾ·ᚳᚹᛖᚾ,·
ᚻᛠᚦᚩ-ᛋᚳᛁᛚᚠᛁᚾᚷᚪᛋ·ᚻᛠᛚᛋᚷᛖᛒᛖᛞᛞᚪ.·
ᚦᚪ·ᚹᚫᛋ·ᚻᚱᚩᚦᚷᚪᚱᛖ·ᚻᛖᚱᛖᛋᛈᛖᛞ·ᚷᚣᚠᛖᚾ,·
ᚹᛁᚷᛖᛋ·ᚹᛇᚱᚦᛗᚣᚾᛞ,·ᚦᚫᛏ·ᚻᛁᛗ·ᚻᛁᛋ·ᚹᛁᚾᛖᛗᚷᚪᛋ·
ᚷᛇᚱᚾᛖ·ᚻᚣᚱᛞᚩᚾ,·ᚩᚦᚦ·ᚦᚫᛏ·ᛋᛇ·ᚷᛇᚷᚩᚦ·ᚷᛖᚹᛇᛉ,·
ᛗᚪᚷᚩᛞᚱᛁᚻᛏ·ᛗᛁᚳᛖᛚ.·ᚻᛁᛗ·ᚩᚾ·ᛗᚩᛞ·ᛒᛠᚱᚾ,·
ᚦᚫᛏ·ᚻᛠᛚᚱᛖᚳᛖᛞ·ᚻᚪᛏᚪᚾ·ᚹᚩᛚᛞᛖ,·

69-91
ᛗᛖᛞᚩᚫᚱᚾ·ᛗᛁᚳᛖᛚ·ᛗᛖᚾ·ᚷᛖᚹᚣᚱᚳᛠᚾ·
ᚦᚩᚾᚾᛖ·ᚣᛚᛞᚩ·ᛒᛠᚱᚾ·ᚫᚠᚱᛖ·ᚷᛖᚠᚱᚢᚾᚩᚾ,
ᚩᚾᛞ·ᚦᚫᚱ·ᚩᚾ·ᛁᚾᚾᚪᚾ·ᛠᛚᛚ·ᚷᛖᛞᚫᛚᚪᚾ·
ᚷᛇᚾᚷᚢᛗ·ᚩᚾᛞ·ᛠᛚᛞᚢᛗ,·ᛋᚹᚣᛚᚳ·ᚻᛁᛗ·ᚷᚩᛞ·ᛋᛠᛚᛞᛖ·
ᛒᚢᛏᚩᚾ·ᚠᚩᛚᚳᛋᚳᚪᚱᛖ·ᚩᚾᛞ·ᚠᛇᚱᚢᛗ·ᚷᚢᛗᛖᚾᚪ.
ᚦᚪ·ᛁᚳ·ᚹᛁᛞᛖ·ᚷᛖᚠᚱᚫᚷᚾ·ᚹᛇᚱᚳ·ᚷᛖᛒᚪᚾᚾᚪᚾ·
ᛗᚪᚾᛁᚷᚱᛖ·ᛗᚫᚷᚦᛖ·ᚷᛇᚾᛞ·ᚦᛁᛋᚾᛖ·ᛗᛁᛞᛞᚪᚾᚷᛠᚱᛞ,·
ᚠᚩᛚᚳᛋᛏᛖᛞᛖ·ᚠᚱᚫᛏᚹᚪᚾ.·ᚻᛁᛗ·ᚩᚾ·ᚠᚣᚱᛋᛏᛖ·ᚷᛖᛚᚩᛗᛈ,·
ᚫᛞᚱᛖ·ᛗᛁᛞ·ᚣᛚᛞᚢᛗ,·ᚦᚫᛏ·ᚻᛁᛏ·ᚹᛠᚱᚦ·ᛠᛚᚷᛠᚱᚩ,·
ᚻᛠᛚᚫᚱᚾᚪ·ᛗᚫᛋᛏ;·ᛋᚳᚩᛈ·ᚻᛁᛗ·ᚻᛇᚱᛏ·ᚾᚪᛗᚪᚾ·
ᛋᛖ·ᚦᛖ·ᚻᛁᛋ·ᚹᚩᚱᛞᛖᛋ·ᚷᛖᚹᛠᛚᛞ·ᚹᛁᛞᛖ·ᚻᚫᚠᛞᛖ.·
ᚻᛖ·ᛒᛇᛏ·ᚾᛖ·ᚪᛚᛖᚻ,·ᛒᛠᚷᚪᛋ·ᛞᚫᛚᛞᛖ,·
ᛋᛁᚾᚳ·ᚫᛏ·ᛋᚣᛗᛚᛖ.·ᛋᛖᛚᛖ·ᚻᛚᛁᚠᚪᛞᛖ,·
ᚻᛠᚻ·ᚩᚾᛞ·ᚻᚩᚱᚾᚷᛠᛈ;·ᚻᛠᚦᚩᚹᚣᛚᛗᚪ·ᛒᚪᛞ,·
ᛚᚪᚦᚪᚾ·ᛚᛁᚷᛖᛋ;·ᚾᛖ·ᚹᚫᛋ·ᚻᛁᛏ·ᛚᛖᚾᚷᛖ·ᚦᚪ·ᚷᛖᚾ,
ᚦᚫᛏ·ᛋᛖ·ᛖᚳᚷᚻᛖᛏᛖ·ᚪᚦᚢᛗᛋᚹᛇᚱᚢᛗ,·
ᚫᚠᛏᛖᚱ·ᚹᚫᛚᚾᛁᚦᛖ·ᚹᚫᚳᚾᚪᚾ·ᛋᚳᚩᛚᛞᛖ.·
ᚦᚪ·ᛋᛖ·ᛖᛚᛚᛖᚾᚷᚫᛋᛏ·ᛠᚱᚠᚩᚦᛚᛁᚳᛖ·
ᚦᚱᚪᚷᛖ·ᚷᛖᚦᚩᛚᚩᛞᛖ,·ᛋᛖ·ᚦᛖ·ᛁᚾ·ᚦᚣᛋᛏᚱᚢᛗ·ᛒᚪᛞ,·
ᚦᚫᛏ·ᚻᛖ·ᛞᚩᚷᚩᚱᚪ·ᚷᛖᚻᚹᚪᛗ·ᛞᚱᛠᛗ·ᚷᛖᚻᚣᚱᛞᛖ·
ᚻᛚᚢᛞᚾᛖ·ᛁᚾ·ᚻᛠᛚᛚᛖ;·ᚦᚫᚱ·ᚹᚫᛋ·ᚻᛠᚱᛈᚪᚾ·ᛋᚹᛖᚷ,·
ᛋᚹᚢᛏᚩᛚ·ᛋᚪᚾᚷ·ᛋᚳᚩᛈᛖᛋ.·ᛋᚫᚷᛞᛖ·ᛋᛖ·ᚦᛖ·ᚳᚢᚦᛖ
ᚠᚱᚢᛗᛋᚳᛠᚠᛏ·ᚠᛁᚱᚪ·ᚠᛇᚱᚱᚪᚾ·ᚱᛖᚳᚳᚪᚾ,

92-113
ᚳᚹᚫᚦ·ᚦᚫᛏ·ᛋᛖ·ᚫᛚᛗᛁᚻᛏᛁᚷᚪ·ᛇᚱᚦᚪᚾ·ᚹᚩᚱᚻᛏᛖ,
ᚹᛚᛁᛏᛖᛒᛇᚱᚻᛏᚾᛖ·ᚹᚪᚾᚷ,·ᛋᚹᚪ·ᚹᚫᛏᛖᚱ·ᛒᛖᛒᚢᚷᛖᚦ,·
ᚷᛖᛋᛖᛏᛏᛖ·ᛋᛁᚷᛖᚻᚱᛖᚦᛁᚷ·ᛋᚢᚾᚾᚪᚾ·ᚩᚾᛞ·ᛗᚩᚾᚪᚾ·
ᛚᛇᛗᚪᚾ·ᛏᚩ·ᛚᛇᚻᛏᛖ·ᛚᚪᚾᛞᛒᚢᛖᚾᛞᚢᛗ,·
ᚩᚾᛞ·ᚷᛖᚠᚱᚫᛏᚹᚪᛞᛖ·ᚠᚩᛚᛞᚪᚾ·ᛋᚳᛠᛏᚪᛋ
ᛚᛇᛗᚢᛗ·ᚩᚾᛞ·ᛚᛠᚠᚢᛗ,·ᛚᛁᚠ·ᛠᚳ·ᚷᛖᛋᚳᛇᛈ·
ᚱᚣᚾᚾᚪ·ᚷᛖᚻᚹᚣᛚᚳᚢᛗ·ᚦᚪᚱᚪ·ᚦᛖ·ᚳᚹᛁᚳᛖ·ᚻᚹᚣᚱᚠᚪᚦ.---
ᛋᚹᚪ·ᚦᚪ·ᛞᚱᛁᚻᛏᚷᚢᛗᚪᚾ·ᛞᚱᛠᛗᚢᛗ·ᛚᛁᚠᛞᚩᚾ,·
ᛠᛞᛁᚷᛚᛁᚳᛖ,·ᚩᚦ·ᚦᚫᛏ·ᚪᚾ·ᚩᚾᚷᚪᚾ·
ᚠᚣᚱᛖᚾᛖ·ᚠᚱᛖᛗᛗᚪᚾ·ᚠᛇᚾᛞ·ᚩᚾ·ᚻᛖᛚᛚᛖ;·
ᚹᚫᛋ·ᛋᛖ·ᚷᚱᛁᛗᛗᚪ·ᚷᚫᛋᛏ·ᚷᚱᛖᚾᛞᛖᛚ·ᚻᚪᛏᛖᚾ,·
ᛗᚫᚱᛖ·ᛗᛠᚱᚳᛋᛏᚪᛈᚪ,·ᛋᛖ·ᚦᛖ·ᛗᚩᚱᚪᛋ·ᚻᛇᛚᛞ,·
ᚠᛖᚾ·ᚩᚾᛞ·ᚠᚫᛋᛏᛖᚾ;·ᚠᛁᚠᛖᛚᚳᚣᚾᚾᛖᛋ·ᛠᚱᛞ·
ᚹᚩᚾᛋᚫᛚᛁ·ᚹᛖᚱ·ᚹᛠᚱᛞᚩᛞᛖ·ᚻᚹᛁᛚᛖ,
ᛋᛁᚦᚦᚪᚾ·ᚻᛁᛗ·ᛋᚳᚣᛈᛈᛖᚾᛞ·ᚠᚩᚱᛋᚳᚱᛁᚠᛖᚾ·ᚻᚫᚠᛞᛖ
ᛁᚾ·ᚳᚪᛁᚾᛖᛋ·ᚳᚣᚾᚾᛖ---·ᚦᚩᚾᛖ·ᚳᚹᛠᛚᛗ·ᚷᛖᚹᚱᚫᚳ
ᛖᚳᛖ·ᛞᚱᛁᚻᛏᛖᚾ,·ᚦᚫᛋ·ᚦᛖ·ᚻᛖ·ᚪᛒᛖᛚ·ᛋᛚᚩᚷ;·
ᚾᛖ·ᚷᛖᚠᛠᚻ·ᚻᛖ·ᚦᚫᚱᛖ·ᚠᚫᚻᚦᛖ,·ᚪᚳ·ᚻᛖᚻᛁᚾᛖ·ᚠᛇᚱ·ᚠᚩᚱᚹᚱᚫᚳ,·
ᛗᛖᛏᚩᛞ·ᚠᚩᚱ·ᚦᚣ·ᛗᚪᚾᛖ·ᛗᚪᚾᚳᚣᚾᚾᛖ·ᚠᚱᚪᛗ.·
ᚦᚪᚾᚩᚾ·ᚢᚾᛏᚣᛞᚱᚪᛋ·ᛠᛚᛚᛖ·ᚩᚾ·ᚹᚩᚳᚩᚾ,
ᛇᛏᛖᚾᚪᛋ·ᚩᚾᛞ·ᚣᛚᚠᛖ·ᚩᚾᛞ·ᚩᚱᚳᚾᛠᛋ,·
ᛋᚹᚣᛚᚳᛖ·ᚷᛁᚷᚪᚾᛏᚪᛋ,·ᚦᚪ·ᚹᛁᚦ·ᚷᚩᛞᛖ·ᚹᚢᚾᚾᚩᚾ·

114-134
ᛚᚪᚾᚷᛖ·ᚦᚱᚪᚷᛖ;·ᚻᛖ·ᚻᛁᛗ·ᚦᚫᛋ·ᛚᛠᚾ·ᚠᚩᚱᚷᛠᛚᛞ.
ᛁᛁ·ᚷᛖᚹᚪᛏ·ᚦᚪ·ᚾᛇᛋᛡᚾ,·ᛋᚣᚦᚦᚪᚾ·ᚾᛁᚻᛏ·ᛒᛖᚳᚩᛗ,
ᚻᛠᚾ·ᚻᚢᛋᛖᛋ,·ᚻᚢ·ᚻᛁᛏ·ᚻᚱᛁᚾᚷ-ᛞᛖᚾᛖ·
ᚫᚠᛏᛖᚱ·ᛒᛇᚱᚦᛖᚷᛖ·ᚷᛖᛒᚢᚾ·ᚻᚫᚠᛞᚩᚾ.·
ᚠᚪᚾᛞ·ᚦᚪ·ᚦᚫᚱ·ᛁᚾᚾᛖ·ᚫᚦᛖᛚᛁᚾᚷᚪ·ᚷᛖᛞᚱᛁᚻᛏ·
ᛋᚹᛖᚠᚪᚾ·ᚫᚠᛏᛖᚱ·ᛋᚣᛗᛒᛚᛖ;·ᛋᚩᚱᚷᛖ·ᚾᛖ·ᚳᚢᚦᚩᚾ,·
ᚹᚩᚾᛋᚳᛠᚠᛏ·ᚹᛖᚱᚪ.·ᚹᛁᚻᛏ·ᚢᚾᚻᚫᛚᚩ,·
ᚷᚱᛁᛗ·ᚩᚾᛞ·ᚷᚱᚫᛞᛁᚷ,·ᚷᛠᚱᚩ·ᛋᚩᚾᚪ·ᚹᚫᛋ,·
ᚱᛇᚳ·ᚩᚾᛞ·ᚱᛖᚦᛖ,·ᚩᚾᛞ·ᚩᚾ·ᚱᚫᛋᛏᛖ·ᚷᛖᚾᚪᛗ·
ᚦᚱᛁᛏᛁᚷ·ᚦᛖᚷᚾᚪ;·ᚦᚪᚾᚩᚾ·ᛖᚠᛏ·ᚷᛖᚹᚪᛏ·
ᚻᚢᚦᛖ·ᚻᚱᛖᛗᛁᚷ·ᛏᚩ·ᚻᚪᛗ·ᚠᚪᚱᚪᚾ,·
ᛗᛁᛞ·ᚦᚫᚱᛖ·ᚹᚫᛚᚠᚣᛚᛚᛖ·ᚹᛁᚳᚪ·ᚾᛇᛋᚪᚾ.·
ᚦᚪ·ᚹᚫᛋ·ᚩᚾ·ᚢᚻᛏᚪᚾ·ᛗᛁᛞ·ᚫᚱᛞᚫᚷᛖ
ᚷᚱᛖᚾᛞᛚᛖᛋ·ᚷᚢᚦᚳᚱᚫᚠᛏ·ᚷᚢᛗᚢᛗ·ᚢᚾᛞᚣᚱᚾᛖ;
ᚦᚪ·ᚹᚫᛋ·ᚫᚠᛏᛖᚱ·ᚹᛁᛋᛏᛖ·ᚹᚩᛈ·ᚢᛈ·ᚪᚻᚪᚠᛖᚾ,·
ᛗᛁᚳᛖᛚ·ᛗᚩᚱᚷᛖᚾᛋᚹᛖᚷ.·ᛗᚫᚱᛖ·ᚦᛇᛞᛖᚾ,·
ᚫᚦᛖᛚᛁᚾᚷ·ᚫᚱᚷᚩᛞ,·ᚢᚾᛒᛚᛁᚦᛖ·ᛋᚫᛏ,·
ᚦᚩᛚᚩᛞᛖ·ᚦᚱᚣᚦᛋᚹᚣᚦ·ᚦᛖᚷᚾᛋᚩᚱᚷᛖ·ᛞᚱᛠᚻ,·
ᛋᚣᚦᚦᚪᚾ·ᚻᛁᛖ·ᚦᚫᛋ·ᛚᚪᚦᚪᚾ·ᛚᚪᛋᛏ·ᛋᚳᛠᚹᛖᛞᚩᚾ,·
ᚹᛖᚱᚷᚪᚾ·ᚷᚪᛋᛏᛖᛋ;·ᚹᚫᛋ·ᚦᚫᛏ·ᚷᛖᚹᛁᚾ·ᛏᚩ·ᛋᛏᚱᚪᚾᚷ,·
ᛚᚪᚦ·ᚩᚾᛞ·ᛚᚩᚾᚷᛋᚢᛗ!·ᚾᚫᛋ·ᚻᛁᛏ·ᛚᛖᚾᚷᚱᚪ·ᚠᚣᚱᛋᛏ,·

135-158
ᚪᚳ·ᚣᛗᛒ·ᚪᚾᛖ·ᚾᛁᚻᛏ·ᛖᚠᛏ·ᚷᛖᚠᚱᛖᛗᛖᛞᛖ
ᛗᚩᚱᚦᛒᛠᛚᚪ·ᛗᚪᚱᛖ,·ᚩᚾᛞ·ᚾᚩ·ᛗᛠᚱᚾ·ᚠᚩᚱᛖ,
ᚠᚫᚻᚦᛖ·ᚩᚾᛞ·ᚠᚣᚱᛖᚾᛖ;·ᚹᚫᛋ·ᛏᚩ·ᚠᚫᛋᛏ·ᚩᚾ·ᚦᚪᛗ.·
ᚦᚪ·ᚹᚫᛋ·ᛠᚦᚠᚣᚾᛞᛖ·ᚦᛖ·ᚻᛁᛗ·ᛖᛚᛚᛖᛋ·ᚻᚹᚫᚱ·
ᚷᛖᚱᚢᛗᛚᛁᚳᚩᚱ·ᚱᚫᛋᛏᛖ·ᛋᚩᚻᛏᛖ,·
ᛒᛖᛞ·ᚫᚠᛏᛖᚱ·ᛒᚢᚱᚢᛗ,·ᚦᚪ·ᚻᛁᛗ·ᚷᛖᛒᛠᚳᚾᚩᛞ·ᚹᚫᛋ,·
ᚷᛖᛋᚫᚷᛞ·ᛋᚩᚦᛚᛁᚳᛖ·ᛋᚹᛇᛏᚩᛚᚪᚾ·ᛏᚪᚳᚾᛖ·
ᚻᛠᛚᚦᛖᚷᚾᛖᛋ·ᚻᛖᛏᛖ;·ᚻᛇᛚᛞ·ᚻᚣᚾᛖ·ᛋᚣᚦᚦᚪᚾ·
ᚠᚣᚱ·ᚩᚾᛞ·ᚠᚫᛋᛏᚩᚱ·ᛋᛖ·ᚦᚫᛗ·ᚠᛇᚾᛞᛖ·ᚫᛏᚹᚪᚾᛞ.·
ᛋᚹᚪ·ᚱᛁᛉᚩᛞᛖ·ᚩᚾᛞ·ᚹᛁᚦ·ᚱᛁᚻᛏᛖ·ᚹᚪᚾ,
ᚪᚾᚪ·ᚹᛁᚦ·ᛠᛚᛚᚢᛗ,·ᚩᚦ·ᚦᚫᛏ·ᛁᛞᛖᛚ·ᛋᛏᚩᛞ·
ᚻᚢᛋᚪ·ᛋᛖᛚᛖᛋᛏ.·ᚹᚫᛋ·ᛋᛇ·ᚻᚹᛁᛚ·ᛗᛁᚳᛖᛚ;·
ᛏᚹᛖᛚᚠ·ᚹᛁᚾᛏᚱᚪ·ᛏᛁᛞ·ᛏᚩᚱᚾ·ᚷᛖᚦᚩᛚᚩᛞᛖ·
ᚹᛁᚾᛖ·ᛋᚳᚣᛚᛞᛁᚾᚷᚪ,·ᚹᛠᚾᚪ·ᚷᛖᚻᚹᛖᛚᚳᚾᛖ,
ᛋᛁᛞᚱᚪ·ᛋᚩᚱᚷᚪ;·ᚠᚩᚱᚦᚪᛗ·ᛋᛖᚳᚷᚢᛗ·ᚹᛠᚱᚦ·
ᚣᛚᛞᚪ·ᛒᛠᚱᚾᚢᛗ,·ᚢᚾᛞᚣᚱᚾᛖ·ᚳᚢᚦ·
ᚷᚣᛞᛞᚢᛗ·ᚷᛇᛗᚩᚱᛖ,·ᚦᚫᛏᛏᛖ·ᚷᚱᛖᚾᛞᛖᛚ·ᚹᚪᚾ·
ᚻᚹᛁᛚᛖ·ᚹᛁᚦ·ᚻᚱᚩᚦᚷᚪᚱ,·ᚻᛖᛏᛖᚾᛁᚦᚪᛋ·ᚹᚫᚷ,·
ᚠᚣᚱᛖᚾᛖ·ᚩᚾᛞ·ᚠᚫᚻᚦᛖᚠᛖᛚᚪ·ᛗᛁᛋᛋᛖᚱᚪ,·
ᛋᛁᚾᚷᚪᛚᛖ·ᛋᚫᚳᛖ;·ᛋᛁᛒᛒᛖ·ᚾᛖ·ᚹᚩᛚᛞᛖ·
ᚹᛁᚦ·ᛗᚪᚾᚾᚪ·ᚻᚹᚩᚾᛖ·ᛗᚫᚷᛖᚾᛖᛋ·ᛞᛖᚾᛁᚷᚪ,·
ᚠᛇᚱᚻᛒᛠᛚᚩ·ᚠᛇᚱᚱᚪᚾ,·ᚠᛠ·ᚦᛁᚾᚷᛡᚾ,·
ᚾᛖ·ᚦᚫᚱ·ᚾᚫᚾᛁᚷ·ᚹᛁᛏᛖᚾᚪ·ᚹᛖᚾᚪᚾ·ᚦᚩᚱᚠᛏᛖ·
ᛒᛇᚱᚻᛏᚱᛖ·ᛒᚩᛏᛖ·ᛏᚩ·ᛒᚪᚾᚪᚾ·ᚠᚩᛚᛗᚢᛗ;

159-181
ᚪᚳ·ᛋᛖ·ᚫᚷᛚᚫᚳᚪ·ᛖᚻᛏᛖᚾᛞᛖ·ᚹᚫᛋ,·
ᛞᛇᚱᚳ·ᛞᛠᚦᛋᚳᚢᚪ,·ᛞᚢᚷᚢᚦᛖ·ᚩᚾᛞ·ᚷᛇᚷᚩᚦᛖ,·
ᛋᛇᛗᚪᛞᛖ·ᚩᚾᛞ·ᛋᚣᚱᛖᛞᛖ;·ᛋᛁᚾᚾᛁᚻᛏᛖ·ᚻᛇᛚᛞ·
ᛗᛁᛋᛏᛁᚷᛖ·ᛗᚩᚱᚪᛋ;·ᛗᛖᚾ·ᚾᛖ·ᚳᚢᚾᚾᚩᚾ,·
ᚻᚹᚣᛞᛖᚱ·ᚻᛖᛚᚱᚢᚾᚪᚾ·ᚻᚹᚣᚱᚠᛏᚢᛗ·ᛋᚳᚱᛁᚦᚪᚦ.·
ᛋᚹᚪ·ᚠᛖᛚᚪ·ᚠᚣᚱᛖᚾᚪ·ᚠᛇᚾᛞ·ᛗᚪᚾᚳᚣᚾᚾᛖᛋ,·
ᚪᛏᚩᛚ·ᚪᚾᚷᛖᚾᚷᛠ,·ᚩᚠᛏ·ᚷᛖᚠᚱᛖᛗᛖᛞᛖ,
ᚻᛖᚱᛞᚱᚪ·ᚻᚣᚾᚦᚪ;·ᚻᛇᚱᚩᛏ·ᛠᚱᛞᚩᛞᛖ,·
ᛋᛁᚾᚳᚠᚪᚷᛖ·ᛋᛖᛚ·ᛋᚹᛠᚱᛏᚢᛗ·ᚾᛁᚻᛏᚢᛗ;---·
ᚾᚩ·ᚻᛖ·ᚦᚩᚾᛖ·ᚷᛁᚠᛋᛏᚩᛚ·ᚷᚱᛖᛏᚪᚾ·ᛗᚩᛋᛏᛖ,·
ᛗᚪᚦᚦᚢᛗ·ᚠᚩᚱ·ᛗᛖᛏᚩᛞᛖ,·ᚾᛖ·ᚻᛁᛋ·ᛗᚣᚾᛖ·ᚹᛁᛋᛋᛖ.---·
ᚦᚫᛏ·ᚹᚫᛋ·ᚹᚱᚫᚳ·ᛗᛁᚳᛖᛚ·ᚹᛁᚾᛖ·ᛋᚳᚣᛚᛞᛁᚾᚷᚪ,·
ᛗᚩᛞᛖᛋ·ᛒᚱᛖᚳᚦᚪ.·ᛗᚩᚾᛁᚷ·ᚩᚠᛏ·ᚷᛖᛋᚫᛏ·
ᚱᛁᚳᛖ·ᛏᚩ·ᚱᚢᚾᛖ;·ᚱᚫᛞ·ᛠᚻᛏᛖᛞᚩᚾ,·
ᚻᚹᚫᛏ·ᛋᚹᛁᚦᚠᛖᚱᚻᚦᚢᛗ·ᛋᛖᛚᛖᛋᛏ·ᚹᚫᚱᛖ
ᚹᛁᚦ·ᚠᚫᚱᚷᚣᚱᚢᛗ·ᛏᚩ·ᚷᛖᚠᚱᛖᛗᛗᚪᚾᚾᛖ.·
ᚻᚹᛁᛚᚢᛗ·ᚻᛁᛖ·ᚷᛖᚻᛖᛏᚩᚾ·ᚫᛏ·ᚻᚫᚱᚷᛏᚱᚪᚠᚢᛗ·
ᚹᛁᚷᚹᛇᚱᚦᚢᚾᚷᚪ,·ᚹᚩᚱᛞᚢᛗ·ᛒᚫᛞᚩᚾ,·
ᚦᚫᛏ·ᚻᛁᛗ·ᚷᚪᛋᛏᛒᚩᚾᚪ·ᚷᛇᚳᛖ·ᚷᛖᚠᚱᛖᛗᛖᛞᛖ·
ᚹᛁᚦ·ᚦᛇᛞᚦᚱᛠᚢᛗ.·ᛋᚹᚣᛚᚳ·ᚹᚫᛋ·ᚦᛠᚹ·ᚻᚣᚱᚪ,·
ᚻᚫᚦᛖᚾᚱᚪ·ᚻᚣᚻᛏ;·ᚻᛖᛚᛚᛖ·ᚷᛖᛗᚢᚾᛞᚩᚾ·
ᛁᚾ·ᛗᚩᛞᛋᛖᚠᚪᚾ,·ᛗᛖᛏᚩᛞ·ᚻᛁᛖ·ᚾᛖ·ᚳᚢᚦᚩᚾ,
ᛞᚫᛞᚪ·ᛞᛖᛗᛖᚾᛞ,·ᚾᛖ·ᚹᛁᛋᛏᚩᚾ·ᚻᛁᛖ·ᛞᚱᛁᚻᛏᛖᚾ·ᚷᚩᛞ,

182-203
ᚾᛖ·ᚻᛁᛖ·ᚻᚢᚱᚢ·ᚻᛇᚠᛖᚾᚪ·ᚻᛖᛚᛗ·ᚻᛖᚱᛡᚾ·ᚾᛖ·ᚳᚢᚦᚩᚾ,·
ᚹᚢᛚᛞᚱᛖᛋ·ᚹᚪᛚᛞᛖᚾᛞ.·ᚹᚪ·ᛒᛁᚦ·ᚦᚫᛗ·ᚦᛖ·ᛋᚳᛠᛚ·
ᚦᚢᚱᚻ·ᛋᛚᛁᚦᚾᛖ·ᚾᛁᚦ·ᛋᚪᚹᛚᛖ·ᛒᛖᛋᚳᚢᚠᚪᚾ
ᛁᚾ·ᚠᚣᚱᛖᛋ·ᚠᚫᚦᛗ,·ᚠᚱᚩᚠᚱᛖ·ᚾᛖ·ᚹᛖᚾᚪᚾ,·
ᚹᛁᚻᛏᛖ·ᚷᛖᚹᛖᚾᛞᚪᚾ!·ᚹᛖᛚ·ᛒᛁᚦ·ᚦᚫᛗ·ᚦᛖ·ᛗᚩᛏ·
ᚫᚠᛏᛖᚱ·ᛞᛠᚦᛞᚫᚷᛖ·ᛞᚱᛁᚻᛏᛖᚾ·ᛋᛖᚳᛠᚾ·
ᚩᚾᛞ·ᛏᚩ·ᚠᚫᛞᛖᚱ·ᚠᚫᚦᛗᚢᛗ·ᚠᚱᛇᚦᚩ·ᚹᛁᛚᚾᛡᚾ!
ᛁᛁᛁ·ᛋᚹᚪ·ᚦᚪ·ᛗᚫᛚᚳᛠᚱᛖ·ᛗᚪᚷᚪ·ᚻᛠᛚᚠᛞᛖᚾᛖᛋ·
ᛋᛁᚾᚷᚪᛚᚪ·ᛋᛠᚦ;·ᚾᛖ·ᛗᛁᚻᛏᛖ·ᛋᚾᚩᛏᚩᚱ·ᚻᚫᛚᛖᚦ·
ᚹᛠᚾ·ᚩᚾᚹᛖᚾᛞᚪᚾ;·ᚹᚫᛋ·ᚦᚫᛏ·ᚷᛖᚹᛁᚾ·ᛏᚩ·ᛋᚹᚣᚦ,·
ᛚᚪᚦ·ᚩᚾᛞ·ᛚᚩᚾᚷᛋᚢᛗ,·ᚦᛖ·ᚩᚾ·ᚦᚪ·ᛚᛇᛞᛖ·ᛒᛖᚳᚩᛗ,·
ᚾᚣᛞᚹᚱᚪᚳᚢ·ᚾᛁᚦᚷᚱᛁᛗ,·ᚾᛁᚻᛏᛒᛠᛚᚹᚪ·ᛗᚫᛋᛏ.·
ᚦᚫᛏ·ᚠᚱᚪᛗ·ᚻᚪᛗ·ᚷᛖᚠᚱᚫᚷᚾ·ᚻᛁᚷᛖᛚᚪᚳᛖᛋ·ᚦᛖᚷᚾ,·
ᚷᚩᛞ·ᛗᛁᛞ·ᚷᛠᛏᚢᛗ,·ᚷᚱᛖᚾᛞᛚᛖᛋ·ᛞᚫᛞᚪ;
ᛋᛖ·ᚹᚫᛋ·ᛗᚩᚾᚳᚣᚾᚾᛖᛋ·ᛗᚫᚷᛖᚾᛖᛋ·ᛋᛏᚱᛖᚾᚷᛖᛋᛏ·
ᚩᚾ·ᚦᚫᛗ·ᛞᚫᚷᛖ·ᚦᚣᛋᛋᛖᛋ·ᛚᛁᚠᛖᛋ,·
ᚫᚦᛖᛚᛖ·ᚩᚾᛞ·ᛠᚳᛖᚾ.·ᚻᛖᛏ·ᚻᛁᛗ·ᚣᚦᛚᛁᛞᚪᚾ·
ᚷᚩᛞᚾᛖ·ᚷᛖᚷᚣᚱᚹᚪᚾ;·ᚳᚹᚫᚦ,·ᚻᛖ·ᚷᚢᚦᚳᚣᚾᛁᚾᚷ·
ᚩᚠᛖᚱ·ᛋᚹᚪᚾᚱᚪᛞᛖ·ᛋᛖᚳᛠᚾ·ᚹᚩᛚᛞᛖ,·
ᛗᚫᚱᚾᛖ·ᚦᛇᛞᛖᚾ,·ᚦᚪ·ᚻᛁᛗ·ᚹᚫᛋ·ᛗᚪᚾᚾᚪ·ᚦᛠᚱᚠ.·
ᚦᚩᚾᛖ·ᛋᛁᚦᚠᚫᛏ·ᚻᛁᛗ·ᛋᚾᚩᛏᛖᚱᛖ·ᚳᛇᚱᛚᚪᛋ·
ᛚᚣᛏᚻᚹᚩᚾ·ᛚᚩᚷᚩᚾ,·ᚦᛠᚻ·ᚻᛖ·ᚻᛁᛗ·ᛚᛇᚠ·ᚹᚫᚱᛖ;·

204-228
ᚻᚹᛖᛏᛏᚩᚾ·ᚻᛁᚷᛖᚱᚩᚠᚾᛖ,·ᚻᚫᛚ·ᛋᚳᛠᚹᛖᛞᚩᚾ.·
ᚻᚫᚠᛞᛖ·ᛋᛖ·ᚷᚩᛞᚪ·ᚷᛠᛏᚪ·ᛚᛇᛞᚪ
ᚳᛖᛗᛈᚪᚾ·ᚷᛖᚳᚩᚱᚩᚾᛖ·ᚦᚪᚱᚪ·ᚦᛖ·ᚻᛖ·ᚳᛖᚾᚩᛋᛏᛖ
ᚠᛁᚾᛞᚪᚾ·ᛗᛁᚻᛏᛖ;·ᚠᛁᚠᛏᚣᚾᚪ·ᛋᚢᛗ·
ᛋᚢᚾᛞᚹᚢᛞᚢ·ᛋᚩᚻᛏᛖ,·ᛋᛖᚳᚷ·ᚹᛁᛋᚪᛞᛖ,·
ᛚᚪᚷᚢᚳᚱᚫᚠᛏᛁᚷ·ᛗᚩᚾ·ᛚᚪᚾᛞᚷᛖᛗᚣᚱᚳᚢ.·
ᚠᚣᚱᛋᛏ·ᚠᚩᚱᚦ·ᚷᛖᚹᚪᛏ;·ᚠᛚᚩᛏᚪ·ᚹᚫᛋ·ᚩᚾ·ᚣᚦᚢᛗ,
ᛒᚪᛏ·ᚢᚾᛞᛖᚱ·ᛒᛇᚱᚷᛖ.·ᛒᛇᚱᚾᚪᛋ·ᚷᛠᚱᚹᛖ·
ᚩᚾ·ᛋᛏᛖᚠᚾ·ᛋᛏᛁᚷᚩᚾ,---·ᛋᛏᚱᛠᛗᚪᛋ·ᚹᚢᚾᛞᚩᚾ,·
ᛋᚢᚾᛞ·ᚹᛁᚦ·ᛋᚪᚾᛞᛖ;·ᛋᛖᚳᚷᚪᛋ·ᛒᚫᚱᚩᚾ·
ᚩᚾ·ᛒᛠᚱᛗ·ᚾᚪᚳᚪᚾᛒᛇᚱᚻᛏᛖ·ᚠᚱᚫᛏᚹᛖ,·
ᚷᚢᚦᛋᛠᚱᚩ·ᚷᛠᛏᚩᛚᛁᚳ;·ᚷᚢᛗᚪᚾ·ᚢᛏ·ᛋᚳᚢᚠᚩᚾ,·
ᚹᛖᚱᚪᛋ·ᚩᚾ·ᚹᛁᛚᛋᛁᚦ,·ᚹᚢᛞᚢ·ᛒᚢᚾᛞᛖᚾᚾᛖ.·
ᚷᛖᚹᚪᛏ·ᚦᚪ·ᚩᚠᛖᚱ·ᚹᚫᚷᚻᚩᛚᛗ·ᚹᛁᚾᛞᛖ·ᚷᛖᚠᚣᛋᛖᛞ·
ᚠᛚᚩᛏᚪ·ᚠᚪᛗᛁᚻᛠᛚᛋ·ᚠᚢᚷᛚᛖ·ᚷᛖᛚᛁᚳᚩᛋᛏ,·
ᚩᚦ·ᚦᚫᛏ·ᚣᛗᛒ·ᚪᚾᛏᛁᛞ·ᚩᚦᚱᛖᛋ·ᛞᚩᚷᚩᚱᛖᛋ·
ᚹᚢᚾᛞᛖᚾᛋᛏᛖᚠᚾᚪ·ᚷᛖᚹᚪᛞᛖᚾ·ᚻᚫᚠᛞᛖ,
ᚦᚫᛏ·ᚦᚪ·ᛚᛁᚦᛖᚾᛞᛖ·ᛚᚪᚾᛞ·ᚷᛖ·ᛋᚪᚹᚩᚾ,·
ᛒᚱᛁᛗᚳᛚᛁᚠᚢ·ᛒᛚᛁᚳᚪᚾ,·ᛒᛇᚱᚷᚪᛋ·ᛋᛏᛠᛈᛖ,·
ᛋᛁᛞᛖ·ᛋᚫᚾᚫᛋᛋᚪᛋ;·ᚦᚪ·ᚹᚫᛋᛋᚢᚾᛞ·ᛚᛁᛞᛖᚾ,·
ᛇᛚᛖᛏᛖᛋ·ᚫᛏ·ᛖᚾᛞᛖ.·ᚦᚪᚾᚩᚾ·ᚢᛈ·ᚻᚱᚪᚦᛖ·
ᚹᛖᛞᛖᚱᚪ·ᛚᛇᛞᛖ·ᚩᚾ·ᚹᚪᚾᚷ·ᛋᛏᛁᚷᚩᚾ,·
ᛋᚫᚹᚢᛞᚢ·ᛋᚫᛚᛞᚩᚾ,---·ᛋᚣᚱᚳᚪᚾ·ᚻᚣᚱᛋᛖᛞᚩᚾ,·
ᚷᚢᚦᚷᛖᚹᚫᛞᚩ;·ᚷᚩᛞᛖ·ᚦᚪᚾᚳᛖᛞᚩᚾ·
ᚦᚫᛋ·ᚦᛖ·ᚻᛁᛗ·ᚣᚦᛚᚪᛞᛖ·ᛠᚦᛖ·ᚹᚢᚱᛞᚩᚾ.
